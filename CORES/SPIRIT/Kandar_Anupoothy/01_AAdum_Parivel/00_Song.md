
```js
ஆடும் பரி, வேல், அணிசேவல் எனப்  
பாடும் பணியே பணியா அருள்வாய்  
தேடும் கயமா முகனைச் செருவில்  
சாடும் தனி யானைச் சகோதரனே.
```





கடைசி இரு வரிகளிலும் காணப்படும் ஒரு நுட்பத்தைக் கவனிக்கவேண்டும்.  
அழித்தவருக்கும் யானை முகம். அழிக்கப்பட்டவருக்கும் யானை முகம்.  
இருவருக்கும் உள்ள வேற்றுமை, விநாயகர் ஒளிமயமான குணங்களின்  
பிம்பம். கயமுகாசுரனோ அனாத்ம விருத்திகளான தாமச குணங்களின்  
பிம்பம். விநாயகர் கயமாமுகனைக் கொல்லவில்லை என்பதை கவனத்தில்  
வைத்துக் கொள்ளவேண்டும். அவனுடைய அசுர குணங்களை நீக்கி,  
தன்னுடைய பாதத் தொண்டனாக மாற்றி, தன் திருவடி நிழலில் மூஞ்சுராக  
வைத்துள்ளார். ஆகையால் நாமும் அந்தக் கணபதியின் அருளால் பிரபஞ்ச  
மாயையையும் நம்முடைய அசுர குணங்களையும் மாற்றி, முருகன் அருளால்  
பிரணவ உபதேசமாகிய ஆத்ம ஞானத்தை பெறவேண்டும் என்பதே இப்  
பாட்டின் நுண் பொருளாகும்.

